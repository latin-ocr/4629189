50

Omnino , quod alioqui neutiquam improbabile erat,
a Luciano , juvenili aetate, satirica etiam scripta com-
posita fuisse, id quidem e servatis ejus operibus non
comperimus, atque ea etiam, quae, ut Navigium, Sa-
turnalia, Parasitus, Deorum et Meretricium dialogi,
propter mitiorem sententiam vel leviorem jocum reli-
quis priora fuisse videri poterant, tamen ab otiante
profecta esse apparet, partim aliis indiciis , partim co-
mico dialogi genere, in quod relicta oratoria profes-
sione eum incubuisse ipsius in Bis Accusato testimonio
constat.

Diutius commorati sumus in recensendis prioribus
Luciani scriptis, quia ‚ neglecta rhetorica eorum in-
dole ‚ ejusmodi ex iis Luciani sententiae et scribendi
consilia derivata fuerunt , quae partim non Luciano
magis quam alii cuivis ‚ partim alii cuivis magis quam
Luciano propria sunt. In tanta vero, quanta gaudemus
posteriorum Luciani scriptorum copia, nolimus sane
id agere , quod a scriptionis hujus instituto praeterea
alienum foret, ut Luc-{aneas scribendi virtutes sin-
gulatim in hisce perlustremus aut crebra in iis desi-
gnare vestigia conemur illius antiquorum exemplorum
studii, cujus quanta in juvene Luciano diligentia fue-
rit, quantique postea ab eo efficacitas habita sit, mox
locus erit ipsum asseverantem audiendi. Deperditis vel
ab ipso non editis longe plerisque sophisticis nostri
operibus, dubitari possit num e servatis satis proba-
biliter rhetoricum ejus characterem, qui dicitur, et
merita censere liceat. Verumtamen in ea, qua pau-
ciora haecce inter se distincta sunt‚varietate‚ quaque

 

