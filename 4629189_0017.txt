2

structum est , ut etiarn tum ‚ quum illa virtus antiquata
esset, seditionesque et malae artes rempublicam dele-
vissent , ipsum tamen imperium per multa saecula staret
et tandem vix a potentissimis fortissimisque populis
deleretur. Athenae quoque diu amissa illa propria
velut studiorum viriditate, non auctoritate solum et
exemplis , sed magistrorum ctiam copia affluebant, et
quamquam non tanta fuit ingeniorum praestantia et
copia, tamen dominata est eruditio Graeca et huma-
nitas. Atque in ipso quasi interitu ‚ non dico literarum
Graecarum , quae revera dici possunt continenter ad
nostra tempora propagatae esse , sed in interitu studio-
rum eorum, quae ita fuere veteri orbi Graeco propria,
‘ut distinguatur per ea vetustas ab iis temporibus,
quae secuta sunt et postea fuerunt ‚ operae sane pre-
tium est attendere pristinae laudis vestigia. Non enim
exitus velut senis fuit sine sensu, sed erat juvenilis
alacritas atque fortitudo, erat sapientia sentientis quasi
et intelligentis cedere se debere.

Etenim Lucianus, de quo scripturi sumus, si quis
aliuS, veterum poetarum, oratorum, philosophorum
studio ct meditatione nutritus fuit, ejusdemque studii
magnopere commendator exstitit: idem tamen deos
deasque omnes, quos initio orationis oratorum summus
invocaverat, exitiodedit: praestantissimorum poetarum
versus, olim in festis deorum recitatos, in coelum ita
transtulit, ut ad perniciem ipsi suam iis dii uteren-
tur ¹: Stoicorum sudorem abstergeri , Academiae du-
bitationem tolli, numeros Pythagoreos non amplius

¹ Velut ex. c. in Jove Tragoedu.

 

