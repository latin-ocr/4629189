66

«rum quod facillimam et declivem viam elegistis.» ι
Quo animo Lucianus ab artis aemulis se ipse segre-
gaverit ex hisce, ni fallor, apparet3 meritis suis id for-
tunae adeptus, quod honesto otio sufficeret, noluit
amplius progredi in studio, quod tam facilem aditum
habebat hominibus. qui literarum laudem‚'neglect=i
doctrinae elegantia affectabant3 nec imitando malas
eorum artes moresve, aequalibus armis cum istis de

laude sibi certandum putavit.
Quum vero videamus quam copiose et vehementer

eos tum, quum ab iis abit, illudat simul et irrideat,
dubium esse non potest, quin ipsa indignatio , qua ju·
venis immeritos illorum successus tulerit, mirifice fuerit
efficax ad excitandam et confirmandam propriam illam
ingenii facultatem, qua matura aetate aliquando re-
prehensor sui saeculi exstitit.

Neque tamen rhetorum perversitas unica caussa fuit,
cur Lucianus in sophistica professione consenescere
noluerit. Postquam in Biae Accusata exposuerat quan-
tum adulteris suis rhetorica tribuisset, mox ‘addin
«Quamquam, si vel nihil ejusmodi ab ea actum esset,
«concedendum tamen mihi erat , homini quadraginta
«fere annos nato, a tumultibus illis et litibus disce-
«dere et quiescere pati judices3 evitatisque tyran-
« norum accusationibus et laudibus virorum fortium,
« in'Academiam aut Lyceum ingredi; ibique cum opti-
« mo hoc Dialogo inambulare placide disputantem ².»
Et ipsam nimirum sophisticae disciplinae naturam

¹ Rhet. praec. c. 263 oonf. cum his supr. laud. loc. Pisoat. c. 29.
² Bis Aecus. c. 32.

